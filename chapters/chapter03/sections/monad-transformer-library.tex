\section{Monad Transformer Library}

\emph{Monad Transformer Library} è una libreria Haskell nata con l'obiettivo di semplificare la gestione di stack di monad transformer~\cite{cit:mtl} permettendo di comporre in maniera modulare computazioni che modellano la presenza di side effect.
Questa libreria è diventata nel tempo uno standard \emph{de facto} per la realizzazione di sistemi complessi nell'ecosistema di Haskell: circa il 30\% dei pacchetti presenti su Hackage\footnote{Hackage è l'archivio di software open source della comunità Haskell utilizzato per pubblicare librerie e programmi.} ne dipendono direttamente~\cite{cit:which-monads-haskell-developers-use-an-exploratory-study} ed è il sesto pacchetto più utilizzato su Stackage\footnote{Stackage è un'infrastruttura utilizzata per mantenere degli \emph{snapshot} di pacchetti Hackage compatibili fra loro per ottenere delle \emph{build} stabili.}.

L'approccio di MTL è stato poi adottato anche in altri linguaggi; per esempio in Scala nell'ecosistema di Typelevel è stata realizzata la libreria Cats MTL~\cite{cit:cats-mtl}.

\subsection{Idea alla base di MTL}
L'obiettivo di MTL è di permettere la descrizione di computazioni con side effect in maniera flessibile, modulare e facilmente componibile, con la possibilità di cambiare senza difficoltà l'implementazione sottostante utilizzata per gestire i side effect.
Questo obiettivo può essere raggiunto sfruttando nuovamente il meccanismo delle \emph{type class} per definire \emph{famiglie} di effetti, ciascuna delle quali è caratterizzata da una serie di primitive che permettono di esprimere le operazioni che possono essere effettuate~\cite{cit:functional-programming-with-overloading-and-higher-order-polymorphism}.

\subsubsection{Modifica di uno stato mutabile}
Nello stile di MTL il side effect del cambiamento di uno stato mutabile può essere catturato dalla seguente interfaccia:
\scalaFromFile{7}{9}{monads/mtl/State.scala}
L'interfaccia descrive, per un generico contesto \lstinline{M[_]}, le operazioni che questo deve fornire per permettere di gestire uno stato mutabile.
Sfruttando il meccanismo dei parametri impliciti di Scala è possibile definire una funzione che accetta come parametro il contesto \lstinline{M[_]} che implementa l'interfaccia \lstinline{State}:
\scalaFromFile{30}{36}{monads/mtl/State.scala}

Inoltre, è possibile modificare la funzione per rendere in maniera più ``dichiarativa'' i side effect che la generica monade \lstinline{M[_]} deve avere. Innanzitutto si può definire il seguente \emph{type alias}:
\scalaFromFile{6}{6}{monads/mtl/State.scala}
In questo modo, sfruttando lo zucchero sintattico che Scala offre per definire \emph{context bounds}~\cite{cit:context-bounds}, è possibile modificare la firma della funzione precedente:
\begin{lstlisting}[language=scala3]
def update[S, M[_]: Monad: HasState[S]](f: S => S): M[Unit] = ???
\end{lstlisting}
Nella definizione del generico \lstinline{M[_]} è presente una lista di \emph{type class} che ne descrivono le funzionalità; la definizione può essere letta come: \emph{``Dato un qualunque \lstinline{M} che sia una monade e abbia uno stato di tipo \lstinline{S}''}
Infine, si può aggiungere al \emph{companion object} di \lstinline{State} un metodo che permetta di ottenere il parametro passato implicitamente:
\scalaFromFile{11}{13}{monads/mtl/State.scala}
In questo modo il corpo della funzione potrà essere implementato come:
\scalaFromFile{38}{42}{monads/mtl/State.scala}

\subsubsection{Fallimento di una computazione}
In maniera analoga a quanto mostrato per lo stato mutabile, è possibile definire in astratto il side effect del fallimento di una computazione:
\scalaFromFile{8}{9}{monads/mtl/Fail.scala}
Anche in questo l'interfaccia definisce per un generico contesto \lstinline{M[_]} le operazioni rilevanti per permettere di descrivere il fallimento di una computazione.

Un'operazione che richiede tale side effect può ricevere implicitamente in input una generica monade \lstinline{M[_]} che implementi tale interfaccia:
\scalaFromFile{29}{33}{monads/mtl/Fail.scala}
Anche in questo caso è possibile sfruttare lo zucchero sintattico di Scala per definire in maniera concisa il \emph{context bound}:
\scalaFromFile{11}{12}{monads/mtl/Fail.scala}
\scalaFromFile{35}{40}{monads/mtl/Fail.scala}

\subsection{Composizione di più effetti}
\label{sub:composizione-di-piu-effetti}
Il grande vantaggio di MTL è che permette di combinare fra loro side effect differenti con grande semplicità. Si osservi la seguente computazione:
\scalaFromFile{68}{73}{monads/mtl/MTL.scala}
Si possono osservare alcuni aspetti interessanti:
\begin{itemize}
  \item La computazione sfrutta due diversi effetti che sono resi espliciti tramite l'uso dei \emph{context bound}: la definizione del tipo generico \lstinline{M[_]} può essere letta come \emph{``Dato un qualunque \lstinline{M} che permetta di modificare uno stato di tipo \lstinline{S}, che permetta di far fallire la computazione e che sia una monade''}. Mentre i primi due requisiti sono fondamentali per poter utilizzare i side effect, richiedere che \lstinline{M} sia una monade ha lo scopo di poter accedere all'operazione di \lstinline{flatMap} per mettere in sequenza più operazioni
  \item Non viene concretizzato il tipo che permetterà di interpretare i diversi effetti, tutta la definizione è basata su un generico \lstinline{M[_]}; la semantica delle operazioni potrà essere stabilita in un secondo momento in maniera del tutto indipendente. Perciò, a differenza dei transformer, la descrizione della computazione e di come questa verrà eseguita sono disaccoppiate
\end{itemize}

Inoltre viene eliminata la rigidità data dai monad transformer nel comporre operazioni con tipi differenti: in un contesto \lstinline{M[_]} è possibile eseguire operazioni che richiedono entrambi gli effetti, solo uno di essi o nessuno di essi. Nell'esempio precedente viene utilizzata la funzione \lstinline{divide} che richiede solo la capacità di fallire; ciò è possibile dato che è uno degli effetti forniti nel contesto della funzione \lstinline{effect}. Non è necessario applicare operazioni di \emph{lifting} nè modificare artificialmente il tipo di ritorno delle funzioni per semplificarne la composizione come veniva fatto nel caso dei transformer.

\subsection{Interpretazione della computazione}
Una computazione descritta secondo lo stile MTL definisce in astratto quali sono le operazioni che dovranno essere eseguite; quindi, per poterla interpretare è necessario fornire un tipo concreto che implementi tutte le operazioni richieste.
L'implementazione viene sempre fornita come istanza di una \emph{type class} in maniera analoga a quanto fatto per le monadi.
Per esempio il transformer \lstinline{OptionT} può essere usato come meccanismo concreto per interpretare computazioni che possono fallire:
\scalaFromFile{14}{15}{monads/mtl/Fail.scala}
Può essere utile riprendere l'interpretazione delle \emph{type class} come predicati: fornire un'istanza equivale a dimostrare che \lstinline{OptionT} può fallire e la dimostrazione è data dall'implementazione del metodo \lstinline{fail}. Tuttavia, come già descritto in precedenza, \lstinline{OptionT} non è l'unica monade che permette di modellare una computazione che fallisca; il fallimento può essere modellato anche nella monade \lstinline{IO} tramite l'uso di eccezioni:
\scalaFromFile{17}{18}{monads/mtl/Fail.scala}

Una volta definite tali istanze sarà possibile sfruttarle per interpretare una qualunque computazione che richieda il side effect del fallimento:
\scalaFromFile{42}{45}{monads/mtl/Fail.scala}
Utilizzare un diverso interprete per la computazione si riduce a indicare quale monade utilizzare come concreta implementazione del contesto \lstinline{M[_]}. Nel primo caso viene utilizzata la monade \lstinline{IO} e, se la computazione dovesse fallire, verrà sollevata un'eccezione; nel secondo caso viene utilizzato \lstinline{OptionT} e in caso di fallimento il risultato sarà \lstinline{None}.

L'istanza per l'effetto della modifica di uno stato è simile a quella del fallimento; in questo caso si mostra come il transformer \lstinline{StateT} permetta di ottenere tale effetto:
\scalaFromFile{15}{18}{monads/mtl/State.scala}

\subsubsection{Integrazione di stack di monadi e MTL}
Le istanze fornite fino a questo momento permettono di ottenere semplici effetti ma non sono sufficienti per interpretare computazioni che necessitino di più effetti contemporaneamente: per esempio il semplice \lstinline{OptionT} non può essere utilizzato per interpretare computazioni che richiedono uno stato mutabile.
Una computazione simile richiede necessariamente uno stack di monadi che abbia al proprio interno una monade in grado di gestire il cambiamento di stato (come per esempio \lstinline{StateT}), in quel caso l'intero stack potrà essere sfruttato per interpretare la computazione:
\scalaFromFile{21}{25}{monads/mtl/State.scala}
In questo caso la definizione dell'istanza è più complessa:
\begin{itemize}
  \item L'istanza viene definita per un generico transformer \lstinline{T} e una generica monade \lstinline{M}; se \lstinline{M} può gestire uno stato mutabile di tipo \lstinline{S} allora anche \lstinline{T} con \lstinline{M} al proprio interno potrà farlo
  \item Per poter ottenere lo stato globale \lstinline{T} delega alla monade \lstinline{M} l'operazione di \lstinline{get} che viene poi inserita all'interno del transformer tramite \lstinline{lift}. L'operazione di \lstinline{set} è implementata in maniera analoga
\end{itemize}

Le due istanze \lstinline{stateHasState} e \lstinline{transformerHasState} appena mostrate permettono di ottenere un'istanza di \lstinline{State} per un qualunque stack di monadi che abbia \lstinline{StateT} al proprio interno: \lstinline{stateHasState} funge da caso base per la ricorsione mentre \lstinline{transformerHasState} permette di applicare tutti i \lstinline{lift} necessari automaticamente indipendentemente dalla composizione dello stack di monadi.

Si consideri il seguente stack: \lstinline{Transformer1[Transformer2[StateT[Int, IO, _], _], _]} (si supponga che \lstinline{Transformer1} e \lstinline{Transformer2} siano due monad transformer). Il compilatore Scala potrà derivare in automatico un'istanza di \lstinline{HasState[Int]} per l'intero stack secondo il seguente procedimento:
\begin{enumerate}
  \item \lstinline{StateT[Int, IO, _]} ha un'istanza di \lstinline{State} che può essere ottenuta tramite \lstinline{stateHasState}
  \item Poiché \lstinline{Transformer2} è un transformer e \lstinline{StateT[Int, IO, _]} è una monade con un'istanza di \lstinline{State} allora anche \lstinline{Transformer2[StateT[Int, IO, _], _]} ha un'istanza di \lstinline{State} che può essere sintetizzata grazie a \lstinline{transformerHasState}
  \item Poiché \lstinline{Transformer1} è un transformer e \lstinline{Transformer2[StateT[Int, IO, _], _]} è una monade con un'istanza di \lstinline{State} -- generata al passaggio precedente -- allora anche \lstinline{Transformer1[Transformer2[StateT[Int, IO, _], _], _]} ha un'istanza di \lstinline{State} che può essere sintetizzata grazie a \lstinline{transformerHasState}
\end{enumerate}

Nel concreto una chiamata a \lstinline{get} in questo stack sarà interpretata come \lstinline{StateT.get.lift[Transformer2].lift[Transformer1]}; tutti i \lstinline{lift} saranno applicati automaticamente grazie alle istanze generate dal compilatore.

Il caso di fallimento è del tutto analogo a quanto osservato per \lstinline{State}; se un transformer ha al proprio interno una monade che permette di ottenere tale side effect allora può a sua volta fornire un'istanza di \lstinline{Fail}:
\scalaFromFile{21}{24}{monads/mtl/Fail.scala}

Una volta definite tali istanze una computazione complessa come \lstinline{effects} mostrata nella \Cref{sub:composizione-di-piu-effetti} può essere interpretata semplicemente specificando uno stack contenente i transformer necessari:
\scalaFromFile{77}{88}{monads/mtl/MTL.scala}
Una volta specificato lo stack da utilizzare il compilatore fornirà implicitamente le istanze necessarie a interpretare la computazione. A seconda dello stack utilizzato si potrà dare una diversa interpretazione degli effetti specificati:
\begin{itemize}
  \item Nel primo risultato ogni modifica allo stato prima del fallimento della computazione sarebbe comunque valida: infatti, il tipo di ritorno non incapsula anche lo stato \lstinline{Int} all'interno di \lstinline{Option}
  \item Nel secondo caso lo stato è gestito in maniera ``transazionale'': se la computazione fallisce allora lo stato non viene modificato
  \item Nel terzo caso l'interruzione della computazione viene ottenuta tramite le eccezioni e interpretarla potrebbe comportare il fallimento del programma a \emph{runtime}
\end{itemize}
